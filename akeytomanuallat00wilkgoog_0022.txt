PAn‘r 1. 11

spicia, potestates magistratuum, senatus auctoritas, leges, mos
majorum, judicia, jurisdictio, fides, provinciae‚ socii, imperii laus,
res militaris, serarium. Harum rerum tot atque tantarum esse
defensorem et patronum, magni ingenii est magnaeque constantim.
Etenim in tanto civium numero, magna multitudo est eorum qui,
aut propter metum poenae, peccatorum suorum conscii, novos
motus conversionesque reipublicae quaerant3 aut qui, propter
insitum quemdam animi furorem, discordiis civium ac seditione
pascantur3 aut qui, propter implicationem rei familiaris, com-
· muni incendio malint quam suo deflagrare. Qui cum auctores
sunt et duces suorum studiorum vitiorumque nacti, in republica
fluctus excitantur: ut vigilandum sit iis qui sibi gubernacula
patriae depoposcerunt, enitendumque 'omni scientia ac diligentia,
ut, conservatis his, quoe ego paulo ante fundamenta ac membra
esse dixi, tenere cursum possint, ac capere otii portum et digni-
tatis. Hano ego viam si aut asperam, aut arduam, aut plenam
esse periculorum aut insidiarum, negem, mentiar3 praesertim cum
id non modo intellexerim semper, sed etiam praeter ceteros sen·
serim. Majoribus copiis oppugnatur respublica quam defenditur,
propterea quod audaces homines et perditi nutu impeHuntur‚ et
ipsi etiam sponte sua contra rempublicam incitantur : boni—nescio
quomodo—tardiores sunt3 et, principiis rerum neglectis, ad
extremum ipsa denique necessitate excitantur3 ita nt nonnun-
quam, cunctatione ac tarditate, dnm otium volunt etiam sine
dignitate retinere, ipsi utrumque amittant. Propugnatores autem
reipublicae qni esse voluerunt, si leviores sunt, desciscunt: si
timidioreS, desunt: permanent illi soli, atque omnia reipublicae
causa¹ perferunt, qui sunt tales qualis pater tune, M. Scaure, fnit,
qui a Graccho usque ad Q. Varium seditiosis omnibus restitit:
quem nulla unquam vis, nullae minae, nulla invidia labefecit: aut
qualis nuper Q. Catulus, quem neque periculi tempestas, neque
honoris aura, potuit unquam de suo cursu, aut spe aut metu,
demovere—Clo. pro Satio, 46.

XVIII.

Haeo tamen via, haec ratio reipublicae capessendae, olim erat
magis pertimescenda, cum, multis in rebus, multitudinis stu-
dium aut populi commodum ab utilitate rei publicoe discrepabat.

 


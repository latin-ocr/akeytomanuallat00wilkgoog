, mar 1v. 68

XXVI. ⁴

J am illuxerat dies, neque tamen procella quidquam de furore
suo remiserat: quanta vi potest maxima atrox natura maris
adhuc saevire cernitur. Videre erat naves in quibus tum victus
tum salutis' spes totius exercitus steterat, non jam ancoris
hoerentes alias inter se allidi, confractas scopulis alias, plures in
litus ejectas, nonnullas etiam fluctibus hauriri. Intra unius horse
spatium XV. longae, onerariae CXL. cum VIII. millibus mortalium
absumptae. Navigantium qui miseri iram Neptuni aegre devi-
tat-ant, ut primum attingebant terram, barbari occidione oc-
ciderunt. Stupet maerore imperator neque vocem invenit: quum
nno velut ictu fortuna simul conceptam victoriae spem frustrata
· esset, simul ingentem instrumentorum copiam quam ad lacessen-

' dos hostes suosque sustentandos comparaverat, omnino pessum

dedisset. Tandem concidente vente, spes quantulacunque affulsit,
fore ut tot naves eluctarentur quot satis essent ad famem
arcendam copiasque in Europam reducendas. Sed res fefellit
spem. Nam vesperascente caelo incubuit oequori caligo: neque
ii gubernatores qui salvis· navigiis uterentur, nuntios in terram
ad suos mittere potuerunt. Ita maxima utrimque anxietate inter
dubitationem metumque pernoctatum esa—J. Y. Sancum.

Idem aliter redditum.

J am multo die nihil remitti de procella3 mare, res natura
violentissima, affatim furere: naves, solum exercitui praesidium,
ruptis retinaculis, aut inter se collisas, aut in scopulis fractas,
aut litori vi appulsaS, aut fluctibus submersas cernebant. Deletae
minus una hora naves longae quindecim, onerariae centum et
quadraginta, virorum octo millia: quorum miserorum si qui
maris rabiem effugissent, terrae ad versos Arabes trucidabant.
Stabat princeps tristis attonitusque, videns ,una clade spes frangi,
opes sive ad hostes lacessendos, sive ad suos sustentandos col-
lectas in alto sepeliri. Tandem cadente vento sperabatur tot
naves evasuras esse quot satis forent ad exercitum, fame haud
dubie periturum, in Europam transvehendum. Quae tamen spes
nondum rata est, caligante sub adventum vesperis mari: cum
autem ducibus navium superstitum nulla esset consiliorum cum
terrestribus conferendorum facultas, nox summa anxietate et
solicitudine transacta esu—J. CORINGTON.


62 nr ‘ro 'mu urm mmm.

reducendos negassent donec constitisset res alioquin ad militum
licentiam translatum iri. Istos fortasse ob nuper merita venia
dignos, nequaquam autem debere censeri cum iis qui regis venioe
nunquam eguissent, gratiam nunquam non meruissent. AEquumne
esse praesertim fortunae, quas ex perditis regiorum bonis isti
conflassent, incolumes servari Ρ Satis profecto capita et patri-
monia, poenae toties debita, salva praestari, ipsos cum cetero
populo sub imperio clementissimo cui tam diu, adversati essent
impune vivere: nullo modo opus esse ut perduellionis pretium
acciperent, direptis eorum boniS, quorum unum crimen fuisset
regi fideliter obediisse. Regisne interesse ut spoliatis amicis
inimicos ditaret? Ecquam fidem habendam esse istis qui regi
repugnassent, bellum intulissent, manus injecissent, qui etiamnum
commissa defenderent, putarentque se egregium obedientioe speci-
men dedisse quod tandem regem occidere noluissent? Sane
nuper regibus reducendis operam dedisse, quos tamen et antea
exegissent, et olim, si res ita tulisset, exacturi essent.
Joun Conmoron.

XXV. (Hotnmae.)

Ita trepidantibus omnium animis Flaccus in medium prodit.

Vultu alacri et fidenti primarios allocutus viros docet uon jam -

epulandi caussa tanquam convivas advocari, sed tanquam socios
patrandi facinoris quod libertatem famamque sempiternam vindi-
caturum sit. Simul commonefacit eos de nimia Dorioe majoris
potentia, haud diutius toleranda, quam novis auctam viribus hinc
ambitio nepotis, hinc Coesaris favor erga gentem ipsius quam
patrioe amantiorem perpetuo sancitum jure properaret. Hanc
dominationem nefariam, inquit, nunc evertere, nunc urbi liber·
tatem confirmare potestiS. Adsunt consortes plurimi: qui
patrocinentur, si opus fuerit, non defuturos esse confido. Id
quod maxime ominatus sum, isti tam secure agunt, quam ego
providenter egi. Scilicet populares suos adeo despectui habent
ut suspicionem omnem metumque deposuerint, qui vulgo culpae
conscios, ut ad prospiciendam poenam acres, ita sollertes prae-
cavendi efficiunt. Nunc vero ante gladium sentient quam
cominus rem agi suspicantur. Proinde accingamur operi, ut
semel pie connisi patriam nostram in libertatem vindicemus.
J. Y. Smer-mr.


42 Kar 'ro 'run urm MANUAL.

XXVI. (SHEBIDAR, speech in reply to Lord Hominyton.)

Num aperte rem tractabit, et hoc unum interroganti mihi
plane respondebit Ρ sineque Britanniae neque sociae ejus Batavioe
Galli bellum intulissent, num nos superioris anni dimicationem
otiose spectaturi eramus, et permissa Austriae‚ Borussioe, sociisque,
si quos ipsae habiturae essent, decertatione belli, vacuo ipsi animo
strepitum procul auscultaturi? Haec si dicat, videte quantas in
angustias sese et suos et civitatem compellat. Nempe inter hoc
et alia quotquot gesserunt homines unquam bella, plurimum
interesse dicitur: hoc bellum, si Diis placet, neque iisdem quibus
cetera de causis susceptum est, neque simili consilio gestum.
Hoc est ejusmodi bellum, in quo gentium singularum commoda
majoribus universi generis utilitatibus obruantur 3 in quo propria
cujusque offensio communi omnium injuria obscuretur3 in quo
cuncta omnium bona, mores, religi0‚ in discrimine versentur, et
omnis hominum inter ipsos societas ac vitae disciplina defendenda
sit. -Num ergo dicet iste sese vel potius ipsam Britanniam in
mercaturae luxu tanquam in molli quodam lectulo recumbentem,
tam grande certamen sine omni cura fuisse spectaturam, et
passuram legum, disciplinas, morum, religionis, ipsius, mehercle!
Dei causam aut omni carere praesidio, aut barbaris Germaniae
Hungariaeque mercenariis salutem acceptam referre, nisi propria
quadam injuria Gallia ipsam affecisset, et ad hanc universam ac
paene divinam tutelam suscipiendam parum decoro privatae
offensionis incitamento provocasset ?—E. ΗΑΜῙΜῸΝ Gmronn.

XXVII. (Ronua'rson, Chao-les V.)

Ut primum pervulgatum est, haec oppida quorum alterum
intra tridui a Lutetia Parisiorum abest, in hostium manibus esse,

urbs illa magna, inermis, et quo major eo subitis terroribus magis
⁴ obnoxia, ingenti metu perculsa est. Cives, tanquam Imperator
jam portis instaret, turbatis animis, abjecta spe, diffugere, plures
conjuges suas liberosque secundum ,flumen Sequanam ad Roto-
magum, alii Genabum et ad oppida quoe in Ligeri sita sunt,
dimittere. Ipse rex Eranciscus nulla ante re tam commotus,
simul quantum gaudium e triumphata urbe hostis conceptui-us
esset, simul quanto in discrimine regnum suum versaretur secum


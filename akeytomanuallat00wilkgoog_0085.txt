74 nr ro rus urm mima.

nascentibus Athenis, sed jam adultis, fuerunt, litera nulla est,
quoe quidem ornatum aliquem habeat, et oratoris esse videatur.
Quamquam opinio est Pisistratum, qui multis annis ante hos
fuerit, et paulo seniorem etiam Solonem, posteaque Clisthenem,
multum, ut temporibus iffis, valuisse dicendo. Post hanc aetatem
aliquot annis, ut ex Atticis monumentis potest perspici, Themis-
tocles fuit, quem constat, cum prudentia, tum etiam eloquentia,
praestitisse. Post Pericles, qui cum floreret omni genere virtutis,
hac tamen fuit laude clarissimus. Cleonem etiam temporibus
illis, turbulentum illum quidem civem, sed tamen eloquentem,
constat fuisse. Huic aetati suppares Alcibiades, Critias, Thera-
menes: quibus temporibus quod dicendi genus viguerit, ex
Thucydidis scriptis, qui ipse tum fuit, intelligi maxime potest.
Grandes erant verbis, crebri sententiis, compressione rerum
breves,. et ob eam ipsam causam interdum subobscuri.

Sed, ut intellectum est, quantam vim haberet accurata et facta
quodammodo oratio, tum etiam magistri dicendi multi subito
exstiterunt3 tum Leontinus Gorgias, Thrasymachus Chalcedonius,
Protagoras Abderitae, Hippias Eleus, in honore magno fuit 3
aliique multi temporibus iisdem docere se profitebantur, arrogan-
tibus sane verbis, quemadmodum causa inferior dicendo fieri
superior posset—010. Brutus, 7, 8.

ΧΙ.

Isocrates ipse scripsit multa praeclare et docuit alios ; et cum
cetera melius quam superiores, tum primus intellexit etiam in
soluta oratione, dum versum effugeres, modum tamen et numerum
quemdam oportere servari. Ante hunc enim verborum quasi
structura, et quaedam ad numerum conclusio, nulla erat ; aut, si
quando erat, non apparebat eam· dedita opera esse quaesitam t quae
forsitan laus sit; verumtamen natura magis tum casuque non-
nunquam quam aut ratione aliqua aut observatione fiebat. Ipsa
enim natura circumscriptione quadam verborum comprehendit
concluditque sententiam, quae cum aptis constricta verbis est,
cadit etiam plerumque numerose. Nam et aures ipsae, quid
plenum, quid inane sit, judicant, et spiritu, quasi necessitate
aliqua, verborum comprehensio terminatur: in quo non modo
defici, sed etiam laborare turpe est.


mm· 1v. 53

vires: sedebant siccis oculis amarum ridentes: invidebant jam
mortuis paullo validiores. Multos accepimus templum intuentes
exspirasse. Vastum tota urbe silentium, irrumpentibus tamen
domos militibus proedae caussa et velamina ‚mortuorum detra-
hentibus foedo ludibrio, aut aciem telorum vel in cadavere
experientibus. Corpora metu foetoris primo sumptu aerarii
sepeliri jusserunt: mox frequentiora de muris in valles dejici.
Jorm Conmeron.

XI. (Honmm.)

Certiorem te nuper feci me ad Regem retulisse te accepisse,
sieut ad me scripsisses, librum quem ipse pro regia benignitate
tibi misisset. Spero alterum etiam post perpaucos menses in
manus tuas venturum. qui res usque ad Mariam interfectam
gestas contineat. Quod et rex te scire voluit, et Lucceius ipse,
historiae scriptor, affirmavit eam operis partem poene ad umbilicum
adductam esse. Cum vero acceperis omnia quae ab Angli& ex-
spectari possunt, tui jam erit ita rem tractare ut neque veritatis
jacturam facias et tamen ostendas te tanti regis aliquantum
studiosiorem · fuisse. Ipse mihi semel atque iterum affirmavit
se non passurum esse ut quidquam tibi hino mitteretur cujus
fidem non ex omni parte satis exploratam habuisset. Teneo
quidem quoe nuper familiariter scribebaS, ’ neque dubito tibi plus
aequo negotii fore ut pietati filii satisfacias. Facile autem, quo es
judicio, invenies, quod aiunt, ὲκ τῶν ἀπόρων πόρον.

Jonn Comum-on,

XII. (Honnnn.)

Indignum sane, me, quia epistolae meae non sunt perlatae,
ideireo carere tuis, quae nunquam non perferuntur. Jam totum
mensem abs te nihil novi. De honoribus quidem titulisque tuis
non silet fama, ut libenter credam te jam στρατηγὸν factum esse
et nos paganos fastidire. Ego quoque tibi amicitiam renuntiabo,
si quando ad Tigranocertam opprimendam vel ad occupandum
Phraatis regnum missus eris. Sane tibi laureatas epistolas
mittere non possum, qui neque exercitibus neque regibus te-
trarchisque interfuerim: sed neque vicissim eas desidero. Eae

